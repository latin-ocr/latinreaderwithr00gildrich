40 LATIN READER.

suo tegit, hostis manum gladio praecidit. Fit ingens deinde
caedes Persarum, qui virtute Macedonum superati terga verte-
* runt. ·

8. Post victoriam major pars Graecarum in Asia civitatum
ad Alexandrum defecit3 Miletum et Halicarnassum expugnavit.
Deinde per Lyciam, Pamphyliam, Pisidiam profectus Gordium
urbem petiit, quae sita est in ter Phrygiam majorem et minorem.
Urbe in dicionem suam redacta J ovis templum intrat. Vehi-
culum, quo¹ Gordium regem vectum esse² constabat, aspexit, in
quo jugum erat astrictum nodis in semetipsos implicatis. In-
colis deinde adfirmantibus, editam esse oraculo sortem, Asiae³
potiturum, qui inexplicabile vinculum solvisset,⁴ ille solvere
aggressus, cum capita lororum intra nodos abscondita reperire
non posset: Nihil, inquit, interest, quomodo solvantur,⁵ gladio-
que nodum discidit.

9. Interea Dareus castris ad Babylonem positis, quo¹ majore
animo capesserent bellum, universas vires in conspectum dedit
et in circumdato vallo, quod decem milium armatorum nume·
rum caperet,² Xerxis exemplo numerum copiarum iniit. Orto
sole ad noctem agmina, sicuti descripta erant, intravere vallum.
Inde emissa occupaverunt Mesopotamiae campos. Cujus tum
multitudinis aspectu rex admodum laetus castra ad Euphraten
moveri jubet. Patrio more Persarum traditum est, orto sole
demum procedere. Die jam illustri signum e tabernaculo regis
bucina dabatur. Super tabernaculum, unde ab omnibus con-
spici posset,² imago solis crystallo inclusa fulgebat. Ordo autem
agminis erat talis. Ignis, quem ipsi sacrum et aeternum voca-
bant, argenteis altaribus³ praeferebatur. Magi proximi patrium
carmen canebant. Magos trecenti et sexaginta quinque iuvenes
sequebantur puniceis amiculis velati, diebus totius anni pares
numero: quippe Persis⁴ quoque in totidem dies descriptus est
annus. Currum deinde Iovi sacratum albentes vehebant equi:
hos eximiae magnitudinis equus, quem Solis appellabant, se-
qur-batur. Aureae virgae et albae vestes rectores equorum
adornabant. Haud procul erant vehicula decem multo auro
argentoque caelata. Sequebatur haec equitatus duodecim gen·

ι 8. ¹ 387. 2 530, R. ³ 405, R. 3. ⁴ 516. ⁵ 382, 2, 469. 9· ¹ 545, 2. ² 632, R.
887. ⁴ 352.

