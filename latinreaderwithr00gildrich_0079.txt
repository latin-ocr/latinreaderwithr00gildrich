DE GEs‘ris ALEXANDRL 71

nali claudique regiam jussit, omnibus praeter assuetos adire‘*
prohibitis. Biduum irae datum est3 tertio die processit, erigi·
que duodecim aras ex quadrato saxo, monumentum expeditionis
suae, jussit exstrui. Hinc repetens, quae emensus erat, ad
flumen Acesinem locat castra. Deinde Oceanum aditurus
classem mille navium aedificari jussit. Discordes Porum et
Taxilen Indiae regeS, firmata per adfinitatem gratia, relinquit in
suis regnis, summo in aedificanda classe amborum studio usus.
Oppida quoque duo condidit, quorum alterum Nicaeam appel-
lavit, alterum Bucephalam, equi mortui memoriae ac nomini
dedicans urbem. Elephantis deinde et impedimentis terra
sequi jussis, secundo amne defluxit.

56. Perventum erat in regionem, in qua Hydaspes amnis
Acesini committitur. Hinc decurrit in fines Siborum, qui de¹
exercitu Herculis majores suos esse memorant. Pelles ferarum
pro veste, clavae tela erant. Exscensione facta urbem eorum
expugnare adortus magnaque vi defendentium pulsus multos
Macedonum amisit. Sed cum in obsidione perseveraret, oppi-
dani desperata salute ignem subjecerunt tectis seque ac liberos
conjugesque incendio cremaverunt.

Inde ventum est in regionem Oxydracarum Mallorumque,
quos alias bellare. inter se solitos tunc periculi societas⁹j unxerat.
Cum proelio victor esset, exercitum ad urbem eorum ducit.
Ipse de muro quem primus ceperat, in urbis planitiem desiluit
atque unus ad* ersus tot milia proeliatur. Ubi vero obrui mul-
titudine se vidit, trunco se, qui propter murum stabat, applica-
vit; cujus auxilio tutus, cum diu hostes sustinuisset, tandem
cognito periculo ejus amici ad eum desiliunt. Ex quibus¹
multi caesi3 proeliumque tamdiu anceps fuit, quoad omnis ex-
ercitus, muris dejectis, in auxilium venit. In eo proelio sagitta
sub mamma trajectus est. Curatio vulneris gravior ipso vul-
nere fuit. Corpore enim nudato medici animadvertunt hamos
‘inesse telo, nec aliter id sinc pernicie corporis extrahi posse,
quam ut³ secando vulnus augerent. Patefacto igitur latius
vulnere et spiculo evulso, ingens vis sanguinis manare coepit
linquique animo rex et caligine oculis offusa velut moribundus

⁶ 547, R. 1. 56. ¹ 371, R. 5. ² 357, R. 2. ἕ 556, R. 3

