DE GESTIS ALEXANDRI. 59

dio gloriae spatio revocari se victumque magis quam victorem
in patriam rediturum, conquestus est. Tum vcro pro se quis-
que‘ operam suam offerre,⁷ difficillima quaeque⁸ poscere, polli-
ceri militum quoque obsequium, si animos eorum leni et apta
oratione permulcere voluisset.⁹ Ita se facturum esse respondit.
Summa militum alacritate, jubentium, quocunque vellet, ducere,
oratio excepta est. Nec rex moratus impetum, ad fines Hyrca-
niae penetrat. Quadrato agmine ibat, speculatores subinde
praemittens, qui explorarent¹⁰ loca. Levis armatura ducebat
agmen, phalanx eam sequebatur, post pedites erant impedi-
menta. Et gens bellicosa et natura loci difficilis aditu curam
regis intenderat. Namque perpetua vallis usque ad mare Oas-
pium patet, silvae imminebant torrentesque et eluvies iter
morabantur. Nullo tamen hoste obvio ad ulteriora perventum
est.

38. Mardorum erat gens confinis Hyrcaniae,¹ cultu vitae
aspera et latrociniis² assueta. Interiora regionis ejus haud sane
adiri sine magna vexatione exercitus poterant. Juga montium
praealtae silvae rupesque inviae saepiunt3 ea quae plana sunt
novo munimenti genere impedierant barbari. Arbores densae
sunt de industria consitae, quarum ramos intortos rursus inse-
runt terrae;3 inde velut ex alia radice laetiores virent trunci.
Qui ubi multa fronde vestiti sunt, occulti ramorum velut laquei
perpetua saepe iter claudunt. Incolae autem, ritu ferarum vir-
gulta subire soliti, occultis telis hostem lacessebant. Ille
venantium modo latibula scrutatus plerosque confodit3 ad ulti-
mum circumire saltum milites jubet, ut, si qua pateret, irrum-
perent. Sed ignotis locis plerique oberrabant exceptique sunt
quidam, inter quos equus regis,-Bucephalam vocabant—quem
Alexander non eodem quo ceteras pecudes animo aestimabat.
Namque ille nec in dorso insidere suo patiebatur alium, et
regem, cum vellet⁴ ascendere, sua sponte genua summittens
excipiebat, credebaturque sentire, quem veheret. Majore ergo,
quam decebat, ira simul ac dolore stimulatus equum vestigari
jubet et per interpretem pronuntiari, ni reddidissent? nemi-
nem esse victurum. Hac denuntiatione territi cum ceteris

⁶ 305, R. 1. ⁷ 650. ⁸ 305. ⁹ 515, R. 3. ¹⁰ 632. 38. ¹ 355. ² 403, R. 2. ³ 346.
⁴ 569, R. 2. ⁶ 660, 4.

